[{"description": "Predstavnici sedam politi\u010dkih partija koje su participirale u bh. vlasti tokom cijelog pro\u0161log mandata poku\u0161avali su bezuspje\u0161no u me\u0111usobnim pregovorima na\u0107i rje\u0161enje za ispunjavanje odluke Evropskog suda za ljudska prava u predmetu \"Sejdi\u0107-Finci\". Uklanjanje diskriminacije prema predstavnicima nekonstitutivnih naroda u Ustavu BiH preraslo je u me\u0111uvremenu, tokom pregovora, u rje\u0161avanje \"hrvatskog pitanja\" u BiH.", "order": 1.0, "question": "Da li treba \u201chrvatsko pitanje\u201d rje\u0161avati zajedno sa rje\u0161avanjem pitanja \u201cSejdi\u0107 i Finci\u201d?", "id": "1", "name": "Hrvatsko pitanje"}, {"description": "U BiH je ve\u0107 nekoliko godina aktuelno pitanje reforme pravosudnog sistema, a tokom ovog mandata vo\u0111en je i \"strukturalni dijalog o reformi pravosudnog sistema\". Tokom dijaloga predlagano je i oduzimanje pojedinih nadle\u017enosti Sudu i Tu\u017eila\u0161tvu BiH i njihovom vra\u0107anju na entitetske sudove i tu\u017eila\u0161tva.", "order": 2.0, "question": "Da li treba oja\u010dati Sud i Tu\u017eila\u0161tvo BiH?", "id": "2", "name": "Sud i Tu\u017eila\u0161tvo BiH"}, {"description": "Prema novom Zakonu o JMBG koji je usvojen u PSBiH sredinom 2013. godine, JMBG \u0107e sadr\u017eavati i broj\u010danu oznaku bh. entiteta u kojem se osoba rodila, \u0161to nije bio slu\u010daj sa starim na\u010dinom kreiranja JMB-a.", "order": 3.0, "question": "Da li jedinstveni mati\u010dni broj treba da pokazuje u kom se entitetu rodila osoba?", "id": "3", "name": "Jedinstveni mati\u010dni broj"}, {"description": "Nakon Izbora 2010. godine lider HDZ-a BiH, Dragan \u010covi\u0107 je jasno poru\u010dio kako \u0107e djelovati u smjeru uspostave \"hrvatske federalne jedinice\", a podr\u0161ku je dobio i od pojedinih politi\u010dara iz RS-a.", "order": 4.0, "question": "Da li treba uspostaviti tre\u0107i entitet u BiH?", "id": "4", "name": "Tre\u0107i entitet"}, {"description": "Prilikom pregovora o Ustavnim promjenama u BiH u prvi plan je stavljeno pitanje o reorganizaciji FBiH. Pojedine politi\u010dke partije u BiH predlagale su ukidanje kantona i novu teritorijalnu organizaciju BiH koja bi obuhvatila oba entiteta, sa jedne strane, dok su drugi smatrali da bi ova reorganizacija trebala obuhvatiti samo FBiH.", "order": 5.0, "question": "Svaka teritorijalna reorganizacija BiH mora obuhvatati oba entiteta?", "id": "5", "name": "Teritorijalna reorganizacija"}, {"description": "Tokom pregovora o ustavnim promjenama u BiH, odnosno o reorganizaciji FBiH koje je stavljeno u prvi plan prilikom ovih pregovora, pojedine politi\u010dke partije su nudile rje\u0161enja o uspostavi dvije izborne jedinice u FBiH od kojih bi svaka prakti\u010dno bila bazirana na etni\u010dkom principu.", "order": 6.0, "question": "Da li Federacija BiH treba imati dvije izborne jedinice bazirane na etni\u010dkom principu kako bi konstitutivni narodi bili adekvatno zastupljeni?", "id": "6", "name": "Dvije izborne jedinice u FBiH"}, {"description": "Zakon o prebivali\u0161tu BiH koji nije usvojen na dr\u017eavnom nivou predvi\u0111ao je ve\u0107u kontrolu prijavljenih osoba i njihove imovine. Nakon \u0161to ovaj Zakon nije usvojen na dr\u017eavnom nivou, NSRS je usvojila entitetski Zakon o prebivali\u0161tu u kojem su ostale odredbe o kontroli prijavljenih osoba. Zakon je ukinut Odlukom Ustavnog Suda BiH, a Vlada RS je nakon toga usvojila Odluku o kontroli prebivali\u0161ta u ovom entitetu.", "order": 7.0, "question": "Da li Zakon o prebivali\u0161tu treba uvesti poja\u010dane kontrole prebivali\u0161ta?", "id": "7", "name": "Zakon o prebivali\u0161tu"}, {"description": "Ustav BiH sadr\u017ei odredbu po kojoj nije mogu\u0107e parlamentarcima smanjivati plate u toku trajanja mandata. Ova odredba je vi\u0161e puta razmatrana u Parlamentu BiH u cilju njenog mijenjanja, ali nije promijenjena i jo\u0161 uvijek je dio Ustava.", "order": 8.0, "question": "Treba li ukinuti ustavnu odredbu koja onemogu\u0107ava smanjenje plata poslanicima u toku mandata?", "id": "8", "name": "Plate poslanika"}, {"description": "Zavod za zadravstveno osiguranje RS pokriva tro\u0161kove dva poku\u0161aja umjetne oplodnje za neplodne parove, dok u FBiH ne postoji takvo zakonsko rje\u0161enje iako je bilo poku\u0161aja da se ono donese u proteklom mandatu.", "order": 9.0, "question": "Treba li zdravstveno osiguranje pokrivati tro\u0161kove umjetne oplodnje?", "id": "9", "name": "Umjetna oplodnja"}, {"description": "Zakon o zabrani fa\u0161isti\u010dkih i neofa\u0161isti\u010dkih organizacija i upotrebe njihovih simbola vi\u0161e puta je bio pred poslanicima u PSBiH, ali on nikada nije usvojen zbog nepostojanja ve\u0107ine.", "order": 10.0, "question": "Treba li zakonom zabraniti rad fa\u0161isti\u010dkih organizacija i isticanje fa\u0161isti\u010dkih simbola?", "id": "10", "name": "Rad fa\u0161isti\u010dkih organizacija"}, {"description": "Tokom 2013. godine u PSBiH su, zbog aktuelne problematike sa pove\u0107anim brojem pasa lutalica na ulicama, bile predlo\u017eene izmjene Zakona o za\u0161titi i dobrobiti \u017eivotinja, prema kojima bi \u017eivotinje koje provedu 15 dana u azilu, a ne budu udomljene, mogle biti eutanizirane.", "order": 11.0, "question": "Da li podr\u017eavate izmjene Zakona o za\u0161titi i dobrobiti \u017eivotinja, prema kojima bi \u017eivotinje koje ne budu udomljene iz azila nakon 15 dana bile ubijene?", "id": "11", "name": "Zakon o za\u0161titi i dobrobiti \u017eivotinja"}, {"description": "Pitanje podjele vojne imovine u BiH je ostala jedina prepreka ka br\u017eem integrisanju BiH u NATO. Ovo pitanje razmatrano je i u PSBiH, ali i na me\u0111usobnim sastancima lidera vladaju\u0107ih politi\u010dkih partija tokom proteklog mandata. Osnovna prepreka usvajanju ovog zakona je bilo pitanje \"Da li perspektivnu imovinu treba knji\u017eiti na entitete, a neperspektivnu na dr\u017eavu?\".", "order": 12.0, "question": "Pitanje vojne imovine treba rije\u0161iti \u0161to hitnije, kako bi BiH stekla uslove za ulazak u NATO?", "id": "12", "name": "Vojna imovina"}, {"description": "Tokom proteklog mandata sve Vlade u BiH su uslijed nedostatka novca u bud\u017eetu koristile stand by aran\u017eman MMF-a kako bi \"zakrpili\" bud\u017eetski deficit i osigurale normalno funkcionisanje institucija. Sa druge strane, pojedine opozicione partije su tokom mandata ukazivale na ogromne dugove na\u0161e zemlje koje \u0107e otpla\u0107ivati \"budu\u0107e generacije\".", "order": 13.0, "question": "Da li se BiH treba dalje zadu\u017eivati za popunjavanje bud\u017eeta?", "id": "13", "name": "Vanjski javni dug BiH"}, {"description": "Nakon socijalnih nemira koji su se dogodili po\u010detkom februara 2014. godine, pojedini doma\u0107i zvani\u010dnici i predstavnici politi\u010dkih partija koje participiraju u vlasti, davali su izjave u kojima su isticali kako su ovi protesti bili usmjereni ka ru\u0161enju ustavno-pravnog poretka u BiH.", "order": 14.0, "question": "Da li mislite da su protesti u februaru 2014. bili usmjereni ka ru\u0161enju ustavnog poretka?", "id": "14", "name": "Protesti u februaru 2014."}, {"description": "Neke politi\u010dke partije ve\u0107 godinama, bez obzira na njihov u\u010dinak, na izborne liste stavljaju ljude koji su u prethodnim mandatima bili direktno izabrani u parlamente ili postavljeni na javne funkcije.", "order": 15.0, "question": "Da li stranke/partije trebaju ponovno kandidirati izabrane i postavljene zvani\u010dnike/ce koji su odgovorni za lo\u0161e funkcionisanje vlasti?", "id": "15", "name": "Lustracija politi\u010dkih zvani\u010dnika"}, {"description": "Bosna i Hercegovina nije podr\u017eala zahtjev Palestine pred UN-om jer tri \u010dlana Predsjedni\u0161tva BiH nisu postigla potrebnu saglasnost o ovom pitanju.", "order": 16.0, "question": "Da li BiH treba priznati Palestinu?", "id": "16", "name": "Status Palestine u UN"}, {"description": "S obzirom da na nivou BiH ne postoji ministarstvo kulture, ve\u0107 dugi niz godina je upitno sigurno finansiranje sedam institucija kulture u na\u0161oj zemlji (Zemaljskog muzeja BiH, Historijskog muzeja BiH, Biblioteke za slijepe i slabovidne osobe BiH, Nacionalne i univerzitetske biblioteke BiH, Kinoteke BiH, Umjetni\u010dke galerije BiH i Akademije nauka i umjetnosti BiH), od kojih su neke zbog nedostatka sredstava zatvorile svoja vrata za posjetioce.", "order": 17.0, "question": "Da li institucije kulture od zna\u010daja trebaju imati sigurno finansiranje iz bud\u017eeta BiH?", "id": "17", "name": "Finansiranje kulturnih institucija"}, {"description": "Veliki energetski projekti poput izgradnje brana i termoelektrana \u0107e neminovno uticati na stanje \u017eivotne sredine. Ovakvi objekti moraju imati Okolinske dozvole i studije uticaja na \u017eivotnu sredinu.", "order": 18.0, "question": "Da li energetski projekti trebaju biti prioritet u odnosu na za\u0161titu \u017eivotne sredine?", "id": "18", "name": "Energetski projekti"}, {"description": "Postoje mi\u0161ljenja da bi se privatizacijom javnih kompanija potencijalno smanjila mogu\u0107nost korupcije. Sa druge strane, trenutno javno dobro bi postalo privatno.", "order": 19.0, "question": "Da li treba privatizirati dr\u017eavne kompanije koje posluju s profitom, ako \u0107e to zna\u010diti smanjenje korupcije i onemogu\u0107avanje sticanja li\u010dne koristi pojedinaca?", "id": "19", "name": "Privatizacija dr\u017eavnih kompanija"}, {"description": "U svim kantonima u FBiH osim Tuzlanskog kantona ocjene iz vjeronauke ulaze u prosjek ocjena. Ocjene iz vjeronauke u svim \u0161kolama u RS tako\u0111er ulaze u prosjek ocjena.", "order": 20.0, "question": "Da li vjeronauka treba da ulazi u prosjek ocjena?", "id": "20", "name": "Vjeronauka u \u0161koli"}, {"description": "Nakon zavr\u0161etka rata u FBiH je uspostavljen sistem \"dvije \u0161kole pod jednim krovom\" koji podrazumijeva da djeca razli\u010ditih nacionalnosti idu u istu \u0161kolu, ali su podijeljeni po odjeljenjima i nastavnim planovima. \u010cesto je slu\u010daj da djeca u ovakvim \u0161kolama ulaze na odvojene ulaze u \u0161kolu.", "order": 21.0, "question": "Da li treba napustiti praksu \u201cdvije \u0161kole pod jednim krovom\u201d u svim dijelovima BiH?", "id": "21", "name": "Dvije \u0161kole pod jednim krovom"}, {"description": "Pitanje uvo\u0111enja kanala na hrvatskom jeziku aktuelno je od samog po\u010detka djelovanja PBS-a BiH, a tokom proteklog mandata Vije\u0107e ministara BiH je usvojilo Prijedlog zakona prema kojem je mogu\u0107e osnivanje ovog kanala. Zakon nikada nije usvojen u PSBiH.", "order": 22.0, "question": "Da li ste za uvo\u0111enje javnog TV kanala na hrvatskom jeziku?", "id": "22", "name": "TV kanal na hrvatskom jeziku"}, {"description": "Da bi bio nastavljen stand by aran\u017eman sa MMF-om ova finansijska institucija je od doma\u0107ih entitetskih Vlada tra\u017eila usvajanje izmjena Zakona o radu, \u0161to su Vlade i prihvatile u pismu namjere upu\u0107enom ovoj finansijskoj instituciji krajem pro\u0161le godine. Ipak, zbog protivljenja sindikata Izmjene zakona o radu u oba entiteta nisu usvojene.", "order": 23.0, "question": "Da li podr\u017eavate izmjene zakona o radu po kojima kolektivni ugovor vi\u0161e ne bi radnicima garantovao sva prava koja im sada garantuje?", "id": "23", "name": "Zakon o radu"}, {"description": "Zdravstveni sistem u FBiH regulisan je na kantonalnom nivou \u0161to podrazumijeva da korisnici zdravstvene za\u0161tite sva prava mogu ostvariti samo na podru\u010dju kantona u kojem \u017eive, dok lije\u010denje u drugom kantonu zahtjeva mnoge procedure. Tako\u0111er, zbog necentralizovanog sistema zdravstvene za\u0161tite te\u0161ko je ostvariti i pravo lije\u010denja gra\u0111ana u drugom entitetu.", "order": 24.0, "question": "Da li svi trebaju imati jednaka prava na zdravstvenu za\u0161titu koja se mogu ostvariti jednako na teritoriji cijele dr\u017eave?", "id": "24", "name": "Zdravstvena za\u0161tita"}, {"description": "Kada se u PSBiH raspravljalo o izmjenama Izbornog zakona pojedini zastupnici politi\u010dkih partija su predlagali da se izborne liste zatvore. U tom slu\u010daju mandate zastupnicima u zakonodavna tijela na nivou dr\u017eave, entiteta i kantona bi dijelila sama stranka.", "order": 25.0, "question": "Da li izborne liste partija/stranki treba zatvoriti?", "id": "25", "name": "Zatvaranje izbornih lista partija"}, {"description": "Tokom aktuelnog mandata gotovo sve Vlade u BiH su dijelile \"diskreciona sredstva\" bez raspisanih tenderskih poziva i jasno definisanih kriterija raspodjele ovih sredstava.", "order": 26.0, "question": "Da li diskreciona sredstva iz bud\u017eetskih rezervi zvani\u010dnici trebaju dijeliti bez jasno uspostavljenih kriterija i otvorenog i transparentnog procesa izbora korisnika?", "id": "26", "name": "Diskreciona sredstva"}, {"description": "Prije Izbora 2010. godine, gotovo sve politi\u010dke partije koje su osvojile mandate, obe\u0107ale su da \u0107e razmotriti uvo\u0111enje vi\u0161e stopa PDV-a gdje bi se porez smanjio na osnovne \u017eivotne namirnice, lijekove i ud\u017ebenike, dok bi se pove\u0107ao na luksuzne proizvode. Ipak tokom proteklog mandata nisu zabilje\u017eene aktivnosti na uvo\u0111enju vi\u0161e stopa PDV-a.", "order": 27.0, "question": "Da li ste za uvo\u0111enje diferencirane stope PDV-a?", "id": "27", "name": "Diferencirana stopa PDV-a"}, {"description": "Tokom cijelog proteklog mandata u FBiH je bilo aktuelno pitanje usvajanja Zakona o oduzimanju nelegalno ste\u010dene imovine koji je kona\u010dno usvojen sredinom 2014. godine i nakon brojnih protivljenja pojedinih politi\u010dkih partija u ovom entitetu.", "order": 28.0, "question": "Da li treba oduzeti svu imovinu \u010dije zakonito porijeklo ne mo\u017ee biti dokazano?", "id": "28", "name": "Nelegalno ste\u010dena imovina"}, {"description": "Novim izmjenama i dopunama Zakona o sukobu interesa u institucijama BiH se ukida ovla\u0161tenje Centralne izborne komisije da sprovodi institut sukoba interesa. Umjesto nje to \u0107e \u010diniti Komisija PSBiH sastavljena od politi\u010dara te direktor i zamjenici direktora Agencije za prevenciju korupcije i koordinaciju borbe protiv korupcije BiH.", "order": 29.0, "question": "Da li Parlament BiH treba biti jedino tijelo koje odlu\u010duje o sukobu interesa?", "id": "29", "name": "Sukob interesa"}, {"description": "Tokom proteklog mandata u BiH je bilo veoma aktuelno pitanje istra\u017eivanje nalazi\u0161ta nafte i uglja, gdje su entitetske Vlade ugovore o istra\u017eivanju, ali i koncesije za eksploataciju nafte potpisivale sa velikim svjetskim kompanijama bez raspisivanja javnih poziva i tendera.", "order": 30.0, "question": "Da li je opravdano dodjeljivanje ugovora o istra\u017eivanju ili eksploataciji prirodnih resursa poput uglja i nafte, bez javnih tenderskih procedura?", "id": "30", "name": "Ugovori o eksploataciji prirodnih resursa"}, {"description": "BiH je zemlja koja ima najve\u0107i broj zaposlenih u administraciji u odnosu na ukupan broj zaposlenih u Evropi. Ve\u0107 godinama se ukazuje na velike tro\u0161kove javne administracije u BiH te se predla\u017ee njeno smanjenje.", "order": 31.0, "question": "Smanjenje tro\u0161kova administracije mora biti prioritet procesa reforme javne uprave?", "id": "31", "name": "Smanjenje administracije"}, {"description": "EU integracije za ve\u0107inu gra\u0111ana i gra\u0111anki, kao i politi\u010dkih partija, predstavljaju najva\u017eniji cilj. Me\u0111utim, iz razloga prakti\u010dne i kontekstualne prirode EU put BiH \u0107e vrlo vjerovatno zna\u010diti i smanjenje uticaja predstavnika pojedinih nivoa vlasti ili uticaj etno-politike na dru\u0161tvene tokove.", "order": 32.0, "question": "Da li EU integracije moraju biti bezuslovni prioritet, \u010dak i u slu\u010daju da to smanjuje uticaj predstavnika konstitutivnih naroda ili pojedinih nivoa vlasti?", "id": "32", "name": "EU integracije"}]